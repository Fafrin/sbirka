---
typ:          úplné znění předpisu
stav:         aktuální
název:        Jednací řád republikového výboru
zkratka:      JRRV
původce:      republikový výbor
platnost:     2014-04-22
účinnost:     2014-04-22
zmocnění:     
kategorie:    Republikový výbor
síla:         vnitřní předpis vydaný republikovým výborem
formát:       markdown
schváleno:    2014-04-22
změněno:      2014-04-22
---

##### **§ 1 Subsidiarita jednacího řádu celostátní fóra**

Pro jednání republikového výboru se použije [Jednací řád celostátního fóra](http://www.pirati.cz/rules/jdr) vyjma předepsaných odchylek. Ustanovení jednacího řádu celostátního fóra se za podmínek předchozí věty použijí přiměřeně. Kde jednací řád celostátního fóra mluví o celostátním fóru, má se tím při jednání republikového výboru na mysli republikový výbor; kde jednací řád celostátního fóra mluví o členu strany, má se tím při jednání republikového výboru na mysli člen republikového výboru.

##### **§ 2 Právo posudku**

Výkonný orgán smí požádat, aby mohl nejpozději do týdne od počátku rozpravy předložit vlastní posudek k cizímu návrhu, o němž se domnívá, že se týká jeho působnosti. Žádost smí republikový výbor zamítnout v hlasování o návrhu postupu, jinak je jí vázán.

##### **§ 3 Jednatelé republikového výboru**

(1) Členové republikového výboru mezi sebou vybírají 3 až 5 jednatelů, kteří výbor organizují, spravují a zastupují tam, kde to vyžaduje předpis(1).

(2) Pro účely ustanovení jednacího řádu(2) případně dalších předpisů se jednatelé považují za orgán volený republikovým výborem a jednotliví jednatelé za funkcionáře volené republikovým výborem.

(3) Jednatelé jsou do funkce vybráni na 6 měsíců, nejdéle však do konce funkčního období výboru. Kandidáty na jednatele navrhuje skupina členů republikového výboru. Jednatelé se vybírají losem. Pokud je do výběru navrženo nejvýše 5 kandidátů, jsou bez dalšího vybráni. Pokud je vybráno méně jak 3 jednatelé, je počet jednatelů doplňen losem ze všech zbývajících členů výboru.

(4) Jednatelé ve své působnosti zejména:
* a) předsedají jednáním republikového výboru,
* b) svolávají zasedání republikového výboru,
* c) spravují podatelnu a archiv republikového výboru,
* d) spravují webové stránky republikového výboru,
* e) dohlíží na termíny vyřizování úkolů a podání,
* f) dohlíží na další organizační záležitosti republikového výboru.

(5) Jednatelé se v nepřítomnosti zastupují. Při sporu mezi jednateli se rozhoduje hlasováním jednatelů. Jednatelé mohou konsensem delegovat své povinnosti na další členy.

(6) Republikový výbor může jednatelům ukládat úkoly v rozsahu jejich působnosti, nebo úkolem v jejich působnosti pověřit jiného člena výboru.

## Výčet odchylek

K [§ 2(2) JdŘ](http://www.pirati.cz/rules/jdr#predsedajici)

##### **§ 4 Předsedající**

(1) Jednání může jako předsedající svolat libovolný člen republikového výboru, aniž by předsedal ve vlastní věci. Nesvolá-li, nikdo jednání do 3 dnů, je jednání povinen tak učinit jednatel.

(2) Republikový výbor stále může vybrat předsedajícího z účastníků na základě návrhu postupu.

(3) Zasedání zahajuje jako předsedající jednatel. Pokud jednatel není na zasedání přítomen, zahájí zasedání jiný člen republikového výboru.

K [§ 3 JdŘ](http://www.pirati.cz/rules/jdr#prava_a_povinnosti) a 
[§ 6 JdŘ](http://www.pirati.cz/rules/jdr#pristup_na_jednani):

##### **§ 5 Přístup na jednání**

(1) Účastnit jednání se smí
* a) člen republikového výboru,
* b) člen strany vykonávající funkci volenou celostátním fórem,
* c) pověřenec komise nebo odboru,
* d) člen strany vykonávající:
**  (1) mandát poslance nebo senátora parlamentu České republiky,
**  (2) funkci člena vlády České republiky,
**  (3) funkci prezidenta České republiky,
**  (4) mandát poslance Evropského parlamentu.
*e) člen strany zvolený do funkce v mezinárodní organizaci pirátských stran,
*f) navržený kandidát, pokud republikový výbor jedná o volbě(§ 6(2))[#§ 6 Zahájení jednání]
*g) osoba, s jejíž účastí republikový výbor vyslovil souhlas schválením procedurálního návrhu, v mezích tohoto souhlasu.

(2) Ustanovení o působnosti orgánů se nevztahují na právo účasti. Počet účastníků a hlasujících nelze omezit.

(3) Uzavřená jednání musí být zveřejněno nejpozději týden před koncem volebního období republikového výboru.([§18(4) StOK](http://www.pirati.cz/rules/stok#uzavrena_jednani))


K [§ 15(1) JdŘ](http://www.pirati.cz/rules/jdr#zahajeni_jednani1), 
[§ 19 JdŘ](http://www.pirati.cz/rules/jdr#zahajeni_jednani2), [§ 27 JdŘ](http://www.pirati.cz/rules/jdr#zahajeni_jednani3) a [§ 31(1) JdŘ](http://www.pirati.cz/rules/jdr#postup_pri_odvolani):

##### **§ 6 Zahájení jednání**

(1) Kromě důvodů předepsaných v jednacím řádu celostátního fóra(§ 15(1) JdŘ) jednání k usnesení předsedající zahájí také, když
* a) republikovému výboru je uložen úkol celostátním fórem [(čl. 8(6)b) St)](http://www.pirati.cz/rules/st#p8-6),
* b) republikovému výboru je předložená vyžádaná zpráva [(čl. 9(5)h) St)](http://www.pirati.cz/rules/st#p9-5),
* c) republikovému výboru nějaké rozhodnutí odkáže celostátní fórum (např. § 17 d) JdŘ),
* d) republikovému výboru není předložen rozpočet, výsledky hospodaření nebo výroční finanční zpráva ve lhůtě[(§ 4 RoPr)](http://www.pirati.cz/rules/ropr#harmonogram_rozpoctovani), kdy je mělo republikové předsednictvo předložit,
* e) nebylo řádně oznámeno zasedání republikového výboru do dvou měsíců a republikový výbor už 3 měsíce nezasedal, nebo
* f) republikovému výboru vedoucí nebo pověřenec orgánu předloží přijatelný návrh usnesení, pokud se má navrženým usnesením schválit dokument, který byl vyjednán s třetími stranami.

(2) Kromě důvodů předepsaných v jednacím řádu celostátního fóra(§ 19 JdŘ) jednání k volbě předsedající zahájí také, když
* a) přijmající předsednictvo předloží přihlášku člena, který byl v minulosti ze strany vyloučen[(čl. 3(1)f) St)](http://www.pirati.cz/rules/st#p3-1)
* b) probíhá volba celostátního fóra(§ 19 JdŘ), do níž může výbor nominovat kandidáta[(§ 21(b) JdŘ)](http://www.pirati.cz/rules/jdr#navrhovani_kandidatu) a skupina členů předloží návrh na nominaci takového kandidáta; Velikost skupiny se přitom určuje, jako by se jednalo o návrh na již probíhající jednání,
* c) je předložen návrh na doplnění kandidátní listiny[(§ 17(b) VŘ)](http://www.pirati.cz/rules/vr#zmena_volebniho_programu_a_kandidatni_listiny); takový návrh je oprávněno předložit také příslušné předsednictvo.
* d) pokud není republikovému výboru včas() předložena listina pro volby() a skupina členů, republikové nebo příslušné předsednictvo požádá o svolání

(3) Kromě důvodů předepsaných v jednacím řádu celostátního fóra (§ 27 JdŘ) jednání v referendu předsedající zahájí také, když

a) republikovému výboru nějaké rozhodnutí odkáže celostátní fórum v referendu,
b) republikovému výboru je předložen návrh na zrušení vyhlášky (§ 16 ZřKO),
c) hospodář3) požádá republikový výbor o schválení záměru4) z rozpočtu organizační složky5), jejímž je hospodářem,
d) mu vedoucí orgánu předloží přijatelný návrh usnesení, pokud se má navrženým usnesením schválit dokument, který byl vyjednán s třetími stranami,
e) mu příslušné oblastní předsednictvo předloží návrh na upravení pořadí na kandidátní listině(§ 17(b) VŘ), nebo
f) republikové předsednictvo, příslušné krajské předsednictvo u krajských voleb, nebo člen výboru zvolený příslušným krajem navrhnou provedení dohledu nad volební spoluprací(§ 16 VŘ).
(4) Kromě důvodů předepsaných v jednacím řádu celostátního fóra (§ 31 JdŘ) jednání k odvolání předsedající zahájí také, když

a) republikovému výboru je předložen návrh na veto jmenování či pověření funkcí člena odboru (čl. 12(5) St),
b) skupina členů výboru navrhne odvolání osoby, jejíž odvolání z funkce je výbor oprávněn navrhnout (§ 31(1)a) JdŘ),
c) je předložen návrh na vyškrtnutí z kandidátní listiny(§ 17(b) VŘ); takový návrh je oprávněno předložit také příslušné předsednictvo.
(5) Vedoucím orgánu se v tomto paragrafu rozumí vedoucí odboru, garant programového bodu, předseda komise nebo předseda strany.

K [§ 16 JdŘ](http://www.pirati.cz/rules/jdr#rozprava1), [§ 20 JdŘ](http://www.pirati.cz/rules/jdr#rozprava2) a [§ 33 JdŘ](http://www.pirati.cz/rules/jdr#postup_pri_sestavovani_poradu_zasedani):

##### **§ 5 Lhůty**

(1) Lhůta pro jiné návrhy usnesení činí 7 dní od zahájení jednání, nevyhlásí-li předsedající na žádost navrhovatele usnesení lhůtu delší.

(2) Lhůta pro navrhování kandidátů činí 7 dní od zahájení jednání. Pokud se v této lhůtě nepřihlásí aspoň takový počet kandidátů, aby mohla být funkce řádně obsazena, prodlouží předsedající lhůtu o dalších 7 dní, a to i opakovaně.

(3) Lhůta pro návrhy bodů zasedání činí 3 až 14 dnů od zahájení jednání.

(4) Doba na rozmyšlenou činí aspoň 24 hodin.

(5) V případě referenda může být doba na rozmyšlenou na žádost navrhovatele zkrácena na 12 hodin, ale pouze tehdy, pokud s tím souhlasí všichni jednatelé a hrozí v případě dodržení řádné doby na rozmyšlenou nepřiměřená újma. V tomto případě se ovšem hlasování nepovažuje nikdy za řádně oznámené.

(6) Lhůty dle tohoto paragrafu lze prodloužit přijetím návrhu takového postupu.



K [§ 3 JdŘ](http://www.pirati.cz/rules/jdr#prava_a_povinnosti) a místo [§ 6 JdŘ](http://www.pirati.cz/rules/jdr#pristup_na_jednani):

##### **§ 7 Přístup na jednání**

(1) Účastnit se smí

* a) člen republikového výboru,
* b) člen strany vykonávající funkci volenou celostátním fórem,
* c) pověřenec komise nebo odboru,
* d) člen strany vykonávající:
    * (1) mandát poslance nebo senátora parlamentu České republiky,
    * (2) funkci člena vlády České republiky,
    * (3) funkci prezidenta České republiky,
    * (4) mandát poslance Evropského parlamentu.
* e) člen strany zvolený do funkce v mezinárodní organizaci pirátských stran,
* f) osoba, s jejíž účastí republikový výbor souhlasil v mezích tohoto souhlasu.

(2) Ustanovení o působnosti orgánů se nevztahují na právo účasti. Počet účastníků a hlasujících nelze omezit.

(3) Uzavřené jednání musí být zveřejněno nejpozději týden před koncem volebního období republikového výboru.

(4) Veřejnost podle tohoto paragrafu znamená vysílače, nestanoví-li republikový výbor jinak.

Místo [§ 37 JdŘ](http://www.pirati.cz/rules/jdr#svolani_zasedani):

##### **§ 8 Svolání zasedání**

(1) Zasedání republikového výboru je svoláno vyhlášením usnesení republikového výboru nebo řádným oznámením předsedy strany účastníkům, které obsahuje datum, dobu, místo konání zasedání a jeho organizátora. Platí, že zasedání svolané vyhlášením usnesení republikového výboru dle tohoto odstavce je řádně oznámené.

(2) Zasedání musí být svoláno nejméně 14 dnů před začátkem zasedání.

(3) Pořad zasedání musí být účastníkům řádně oznámen nejméně 7 dnů před začátkem zasedání.

K [§ 36 JdŘ](http://www.pirati.cz/rules/jdr#hlasovani_na_internetu):

##### **§ 9 Hlasování na Internetu**

(1) Doba trvání hlasování se stanoví následovně:

<table>
  <tr>
    <td>Typ hlasování</td>
    <td>doba</td>
  </tr>
  <tr>
    <td>Všeobecná shoda na návrhu postupu</td>
    <td>24 hodin</td>
  </tr>
  <tr>
    <td>Hlasování o návrhu postupu 
(mimo rozhodující hlasování)</td>
    <td>24 hodin</td>
  </tr>
  <tr>
    <td>Rozhodující hlasování</td>
    <td>96 hodin</td>
  </tr>
</table>


(2) Pokud má hlasovací systém více než 1 kolo a neurčuje, jak se má doba pro hlasování mezi kola rozložit, tak se doba pro hlasování rozloží mezi kola hlasování rovným dílem.

Místo [§ 17 JdŘ](http://www.pirati.cz/rules/jdr#rozhodujici_hlasovani1):

##### **§ 10 Rozhodující hlasování při usnášení**

(1) V rozhodujícím hlasování republikový výbor vybere jednu z následujících možností:

* a) schválení některého návrhu usnesení ve znění po skončení rozpravy,
* b) ukončení projednávání návrhů usnesení bez schválení usnesení, i když předsedající takový návrh postupu nezaznamenal,
* c) schválení některého návrhu usnesení ve znění, ve kterém předsedající návrh poprvé zaznamenal, pokud o to kdokoliv do ukončení rozpravy požádá,
* d) předložení rozhodnutí celostátnímu fóru k projednání, požádání celostátního fóra o projednání projednávaného rozhodnutí v referendu, pokud o to kdokoliv do ukončení rozpravy požádá,
* e) odročení na jiný čas, nebo jiný návrh postupu, který předsedající zaznamenal.

(2) Pokud republikový výbor v rozhodujícím hlasování nevybere žádnou možnost, je projednávání návrhů ukončeno bez schválení usnesení.

Místo [§ 29 JdŘ](http://www.pirati.cz/rules/jdr#rozhodujici_hlasovani3):

##### **§ 11 Rozhodující hlasování při referendu**

(1) V rozhodujícím hlasování republikový výbor vybere jednu z následujících možností:

* a) schválení některého návrhu usnesení, který předsedající zaznamenal,
* b) ukončení projednávání návrhů usnesení bez přijetí usnesení,
* c) požádání celostátního fóra o projednání projednávaného rozhodnutí v referendu,
* d) odročení projednávaného rozhodnutí na jednání republikového výboru.

(2) Pokud republikový výbor v rozhodujícím hlasování nevybere žádnou možnost, je projednávání návrhů ukončeno bez schválení usnesení.

### Poznámky

(1):  např. § 4 [StOK](http://sbirka.pirati.cz/predpisy/stok/2013-11-16.html), § 2(4) [PraH](http://sbirka.pirati.cz/predpisy/prah/2014-08-02.html)

(2): např. § 19 a), b) [JdŘ](http://sbirka.pirati.cz/predpisy/jdr/2014-07-30.html),
§ 25 [JdŘ](http://sbirka.pirati.cz/predpisy/jdr/2014-07-30.html),
§ 31 [JdŘ](http://sbirka.pirati.cz/predpisy/jdr/2014-07-30.html)

(3): viz § 2 odst. 4 [PraH](http://sbirka.pirati.cz/predpisy/prah/2014-08-02.html)

(4): viz § 9 odst. 3 [PraH](http://sbirka.pirati.cz/predpisy/prah/2014-08-02.html)

(5): viz § 9 odst. 5 [PraH](http://sbirka.pirati.cz/predpisy/prah/2014-08-02.html)

(6): viz § 2 odst. 1 [PraH](http://sbirka.pirati.cz/predpisy/prah/2014-08-02.html)
